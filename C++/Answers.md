# שאלה 1: מה הם השינויים והתוספות לשפת C++?

ההבדל המרכזי בין שפת C לשפת C++ הוא השימוש בclasses ש-C++ מאפשרת אך לא ניתן לבצע בC. בC++ קיימים הרבה תוספים הקשורים 
ל-Object Oriented Programming (OOP), שממומש באמצעות classes: תמיכה בטיפוסי מידע שהמשתמש מגדיר, Access Modifier (שליטה בגישה למידע בclasses), ועוד.

## תוספים נוספים הקיימים בC++:

- מילות מפתח נוספות: or, and, not, this ועוד (https://en.cppreference.com/w/cpp/keyword)[כל מילות המפתח של C++]
-  הסתרת מידע / אנקפסולציה (מידע בתוך classes, לדוגמה access modifiers).
- שימוש בrefrence: משתנה שדומה לpointer, אבל מרגע שאותחל לא ניתן לשנות את הערך שלו.
- שימוש ב-function overloading: כתיבת פונקציות שונות בעלות אותו השם, רק עם פרמטרים שונים בכדי לממש פולימורפיזם בקוד.
- שימוש בfunction overriding: כתיבת פונקציות שונות בעלות אותם הפרמטרים, השם, וטיפוס המידע המוחזר, אך מבצעות פעולות שונות. הדבר מתאפשר אך ורק באמצעות שימוש בירושה,
שבה הילד מכיל פונקציה העונה על ההגדרה הנ"ל ככה שהילד "עוקף" את הפונקציה המקורית.  
- שליטה בשגיאות באמצעות exception handling: ניתן לנתב שגיאות באמצעות try & catch וליצור שגיאה באמצעות throw.
- שימוש בinline function: בגדרה של פונקציה כinline תגרום לכך שבקמפול הפונקציה הקוד של הפונקציה יוכנס/ישוכפל בנקודה בה הפונקציה נקראת. תוסף זה מאפשר אופטימיזציה
של קימפול.  
- שימוש בnamespace: שיטה לשלוט בnaming scope של משתנים. עוזר לסדר את הקוד בצורה לוגית ולמנוע התנגשות של שמות משתנים.

## שינויים משפת C:

-  פלט וקלט מהמשתמש: במקום שימוש בprintf ו-scanf נעשה שימוש במילות המפתח CIN ו-COUT המיצגות את זרמי המידע של קלט ופלט של המשתמש, והאופרטורים << / >> המאפשרים
-  לקבל/לשלוח מידע אליהם. 
-  קבצי header: ישנם קבצי header שנעשה בהם שימוש בC++ במקום בC, לדוגמה iostream במקום stdio. (בכל זאת ניתן להשתמש בקבצי הheader של C בC++).
-  הקצאת זיכרון דינמית: במקום הפונקציות malloc ו-free נעשה שימוש במילות המפתח new & delete.
-  קימפול של קובץ CPP מתחיל מלמטה, בניגוד לC שבו הוא מתחיל מלמעלה.

# שאלה 2:

1. המונח STL הוא ראשי תיבות של Standard Template Library המכילה template-ים רבים שניתן להשתמש בהם תוך ציון טיפוס המידע הרצוי. הספרייה מכילה אלגוריתמים מבני מידע, ומרכבים נוספים רבים שיכולים לעזור בכתיבת קוד בCPP.
2. מילת המפתח בnamespace מאפשרת לשלוט בnaming scope של משתנים, עוזרת לסדר את הקוד בצורה לוגית ולמנוע התנגשות של שמות משתנים/פונקציות/classes. באמצעות namespace ניתן ליצור פונקציה בעלת שם זהה לפונקציה הקיימת בספרייה שהקוד משתמש בה מבלי שתיווצר התנגשות בקריאה לפונקציה. ניתן לציין לפני הקריאה לפונקציה/class את השם של הnamespace שהגדרנו ובכך ימנע הבלבול בקומפילציה של הקוד.
3. המונח IO Streams מתאר זרמי מידע (Data Streams) של קלט ופלט (INPUT/OUTPUT). זרמים אלו בהגדרה יכילו רצף של תווים. הזרם של INPUT (cin) מגיע ממכשיר חיצוני (לדוגמה מקלדת) שנעשה בו שימוש בכדי לשלוח קלט אל הזיכרון במחשב, והתכנית שרצה. בכדי לחלץ מידע מCIN נשתמש באופרטור <<. לעומתו, הזרם של OUTPUT (cout) מגיע מהזיכרון במחשב אל מכשיר חיצוני (לדוגמה מסך). בכדי לשלוח מידע לCOUT נשתמש באופרטור >>. זרם מידע נוסף שקיים ומיועד להצגת שגיאות הוא cerr. לתוך זרם זה מגיע מידע לגבי שגיאות בהרצה של הקוד והוא מנתב אותם למסך של המשתמש. ברגע שמתרחשת שגיאה בזרם מידע אנחנו לא רוצים שהיא תנותב ביחד עם המידע שאנחנו מתנבים (לדוגמה כתיבה לקובץ) לכן היא מנותבת לCERR שלא שומר אותה בbuffer כמו הזרמים אחרים וישר מקפיץ אותה למסך.

# שאלה 3: מה היא דרך הישיבה האפקטיבית ביותר לכתיבת קוד?
דרך הישיבה האולטימטיבית לכתיבת קוד היא זאת: ![רענן העובד החרוץ מתכנת בC](https://previews.123rf.com/images/marcinmaslowski/marcinmaslowski1601/marcinmaslowski160100006/50365487-strange-position-at-the-desk.jpg)
כמו שניתן לראות בתמונה, רענן העובד החרוץ מתכנת בשפת C תוך כדי שהוא שומר על גמישות מקסימלית בשרירי הירכיים האחורים והגב העליון. מדוע שמירה על גמישות מקסימלית חשובה לנו בזמן מלאכת התכנות? שאלה מצוינת! הסיבה לכך היא שלפי המשורר הרומאי הידוע יובנאליס עלינו לייחל לנפש גמישה בגוף גמיש. כאשר אנו מתכנתים עלינו לחשוב מחוץ לקופסה, להיות יצירתיים, לשבור את כל המוסכמות והנורמות (בקטע בונה) ולשחות כנגד זרמי המידע. **עלינו להיות גמישים מחשבתית/גופנית-** רק כך נוכל לכתוב קוד איכותי ומהפכני שיפיל את דניס מקאליסטר ריצ'י מכסאו (בצורה בטוחה). סיבה נוספת לכך שצורת הישיבה הנ"ל, שמדגים לנו רענן העובד החרוץ, היא החסכון המדהים במרחב אותו המתכנת (ביחד עם האביזרים הנדרשים לו לתפקוד מקסימלי) תופסים. כפי שניתן לראות בתמונה הנ"ל רענן, הלפטופ של רענן, השולחן והכיסא של רענן, מכשיר הטלפון הנייד שברשות רענן, הטלפון הנייח של משרדו של רענן, העט והדף אשר מכילים מידע חשוב הנוגע לקוד אותו רענן כותב, כולם נכנסים בקופסת קרטון בגודל בינוני שלא עולה על גודלה של שידה KOPPANG תוצרת איקאה(!!). מפאת הסיבות שהצגתי עד כה ניתן לקבוע ששיטת הישיבה "Ο ευέλικτος άνθρωπος" ("או אוויליקטוס אנטרופוס", בעברית- "האיש הגמיש" או "האיש הרב תכליתי") היא צורת הישיבה האפקטיבית ביותר לכתיבת קוד.      
